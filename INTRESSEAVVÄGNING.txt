Vad är en intresseavvägning? Vad har den för syfte?
===================================================

LiTHe kod måste som förening följa dataskyddsförordningen (GDPR). Syftet är att
skydda enskilda individers personuppgifter. Personuppgifter är allt som kan
identifiera en enskild levande person, t.ex. namn som sparas här. För att få spara
personuppgifter krävs en "rättslig grund", vilken du nu läser i form av en
intresseavvägning.

Det är viktigt att notera att en person som vill ha sina personuppgifter
borttagna alltid har rätt till det. Om dina personuppgifter finns sparade
någonstans i dom här protokollen kan du kontakta någon i den sittande styrelsen
(https://lithekod.se/contact) och be om att bli borttagen. Styrelsen är då
skyldig att "skyndsamt" ta bort personuppgifterna.

Varför vill vi spara personuppgifter?
=====================================

Vi anser att transparens är av stor vikt för en demokratiskt förlagd förening.
Stormötet är "föreningens högsta beslutande organ" (LiTHe kods stadgar, s. 4,
2022-04-21) och därför vill vi dokumentera stormöten så långt som möjligt på ett
sätt som är enkelt tillgängligt.

Följande personuppgifter sparas i stormötesprotokollen:

1) Namn på stormötets ansvariga: mötesordförande, mötessekreterare, justeringsperson och
rösträknare.

2) Namn på personer som presenterar ordinarie mötespunkter, t.ex. revisor
(granskning av styrelsen), ordförande (verksamhetsberättelse), sittande kassör
(ekonomisk berättelse) och personer som skickar in motioner och propositioner.

3) Namn på sökanden till styrelseposter; både valberedningens förslag och
eventuella motkandidaturer.

Mer information
===============
- https://lithekod.se/organization/se
- https://www.imy.se/verksamhet/dataskydd/det-har-galler-enligt-gdpr/
- https://www.imy.se/verksamhet/dataskydd/det-har-galler-enligt-gdpr/introduktion-till-gdpr/
- https://www.imy.se/verksamhet/dataskydd/det-har-galler-enligt-gdpr/rattslig-grund/intresseavvagning/
